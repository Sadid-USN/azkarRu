{
    "id": "05",
    "author": "Саъдии Шерозӣ (Абу Муҳаммад Муслиҳиддин ибни Абдуллоҳ)",
    "category": "Adab",
    "published": "1990",
    "lang": "Tj",
    "title": "Куллиёти Саъдии Шерозӣ",
    "image": "https://firebasestorage.googleapis.com/v0/b/azkar-de3a2.appspot.com/o/images%2FkulliyotSherozi.jpg?alt=media&token=1479dd8e-bf81-4f54-9ea6-8a534df96ebc&_gl=1*4gpljv*_ga*NDk2NTEzNzkuMTY5NDkzOTY1Mg..*_ga_CW55HF8NVT*MTY5ODczMTkxMy42Ni4xLjE2OTg3MzE5MzQuMzkuMC4w",
   
    "chapters": [
        {
            "id": 1,
            "subtitle": "СИТОИШИ ПАЯМБАР",
            "text": "Карим-ус-саҷоë, ҷамил-уш-шиям,\nНаби ал-бароë, шафеъ-ул-умам.\nИмоми русул, пешвои сабил,\nАмини худо, маҳбати Ҷабраил.\nШафеъ-ул-вари, хоҷаи бӯъсу нашр,\nИмом ал-ҳадӣ, садри девони ҳашр.\nКалиме, ки чархи фалак Тӯри ӯст,\nҲама нурҳо партави нури ӯст.\nШафеи матои набии карим,\nҚасими ҷасими насими васим.\nЯтиме, ки нокарда Куръон дуруст,\nКутубхонаи чанд миллат бишуст.\nЧу азмаш баромехт шамшери бим,\nБа мӯъҷиз миёни камар зад ду ним.\nЧу ситаш дар афвоҳи дуньё фитод,\nТазалзул дар айвони Кисро фитод.\nБа <ло» қомати Лот бишкаст хурд,\nБа эъзози дин оби Иззо бибурд.\nНа аз Лоту Иззо баровард гард,\nКи Тавриту Инҷил мансух кард.\nШабе барнишаст, аз фалак баргузашт,\nБа тамкину ҷох аз малак даргузашт.\nЧунон гарм дар теҳи қурбат биронд,\nКи бар Сидра Ҷибрил аз у бозмонд.\nБад-ӯ гуфт солори байтулҳаром,\nКи эй ҳомили ваҳй бартар хиром.\nЧу дар дусти мухлисам ёфти,\nИнонам зи суҳбат чаро тофти?\nБигуфто: «Фаротар маҷолам намонд,\nБимондам, ки неруи болам намонд.\nАгар як сари муй бартар парам,\nФуруғи таҷалло бисузад парам.\nНамонад ба исён касе дар гарав,\nКи дорад чунин сайиде пешрав.\nЧӣ наъти писандида гӯям туро?\nАлайк-ас-салом, эй наби-юл-варо,\nДуруди малак бар равони ту бод,\nБар асҳобу бар пайравони ту бод.",
            "url": "",
            "isAudioUrl": false,
            "sources": [
            {
            "source": ""
            }
            ]
            },
        {
            "id": 2,
            "subtitle": "ДАР АДЛУ ТАДБИР ВА РОЙ",
            "text": "Шунидам, ки дар вақти назъи равон\nБа Хурмуз чунин гуфт Нушинравон,\nКи хотир нигах дор, дарвешбош,\nНа дар банди осоиши хеш бош.\nНаёсояд андар диёри ту кас,\nЧу осонши хеш чуиву бас.\nНасяд аб наздики доно писанд,\nШубон хуфтаву гург дар гусфанд.\nБирав, поси дарвеши муҳтоҷ дор,\nКи шох аз раият бувад тоҷдор.\nРаият чу беханду султон дарахт,\nДарахт, йэ писар, бошад аз бех сахт.\nМакун, то тавони, дили халқ реш\nВ-агар мекунй, меканӣ бехи хеш.\nАгар ҷодае боядат мустақим,\nРахи порсоён умед асту бим.\nТабиат шавад мардро бихрадӣ\nБа уммеди некию бими бадӣ.\nГар ин ҳар ду дар подшаҳ ефтӣ,\nДар иклиму млукаш бунаҳ ёфтӣ,\nКи бахшоиш орад бар уммедвор\nБа уммеди бахшоиши кирдор.\nГазанди касонаш наёяд писанд,\nКи тарсад, ки дар мулкаш ояд газанд.\n",
            "url": "",
            "isAudioUrl": false,
            "sources": [
                {
                    "source": ""
                }
            ]
        },
        {
            "id": 3,
            "subtitle": "ДАР АДЛУ ТАДБИР ВА РОЙ",
            "text": "В-агар дар сиришти вай ин хӯй нест,\nДар он кишвар осудаги бӯй нест.\nАгар пойбандй, ризо пеш гир,\nВ-агар таксаворӣ! сари хеш гир.\nФарохӣ дар он марзу кишвар махоҳ,\nКи дилтанг бини раият зи шоҳ.\nЗи мустакбирони диловар битарс,\nАз он к-у натарсад зи довар, битарс. \nДигар кишвар обод бинад ба хоб,\nКи дорад дили ахли кишвар хароб.\nХаробию бадномй ояд зи ҷавр,\nРасад пешбин ин суханро ба гавр.\nРаият нашояд ба бедод кушт,\nКи мар салтанатро паноҳанду пушт.\nМурооти деҳқон кун аз бахри хеш,\nКи муздури хушдил кунад кор беш.\n Мурувват набошад бадӣ бо касе,\nК-аз ӯ некӯӣ дида бошӣ басе.\nШунидам, ки Хусрав ба Шеруя гуфт,\nДар он дам, ки чашмаш зи дидан бихуфт:\n«Бар он бош, то ҳар чӣ ният кунӣ,\nНазар дар салоҳи раият кунӣ».\nАло, то напечи сар аз адлу рой,\nКи мардум зи дастат напечанд пой.\nГурезад раият зи бедодгар,\nКунад номи зишташ ба гетй самар.\nБасе барнаёяд, ки бунёди худ\nБиканд, он ки бинход бунёди бад.\nХаробӣ кунад марди шамшерзан\nНа чандон ки дуди дили тифлу зан.\nЧароғе, ки бевазане барфурухт,\nБасе дида бош, ки шаҳре бисухт.\nАз он баҳравартар дар офоқ кист,\nКи дар мулкронӣ ба инсоф зист?\nЧу навбат расад з-ин ҷаҳон ғурбаташ,\nТараҳҳум фиристанд бар турбаташ.\nБаду неки мардум чу мебигзаранд,\nҲамон беҳ, ки номат ба некӣ баранд.\n",
            "url": "",
            "isAudioUrl": false,
            "sources": [
                {
                    "source": ""
                }
            ]
        },
        {
            "id": 4,
            "subtitle": "ДАР АДЛУ ТАДБИР ВА РОЙ",
            "text": "Худотарсро бар раият гумор,\nКи меъмори мулк аст парҳезгор\nБадандешӣ туст ону хунхори халқ,\nКи нафъи ту ҷӯяд дар озори халқ.\nРаёсат ба дасти касоне хатост,\nКи аз дасташон дастҳо бар худост. \nНакукорпарвар набинад бади,\nЧу бадпарварӣ, хасмӣ ҷони худӣ.\nМукофоти муъзӣ ба молиш макун,\nКи бехаш баровард бояд зи бун.\nМакун сабр бар омили зулмдуст,\nКи аз фарбеҳӣ боядаш канд пӯст.\n Сари гург бояд ҳам аввал бурид,\nНа чун гӯсфандони мардумдарид.\n\n✹ ✹ ✹ ✹\n\nЧй хуш гуфт бозоргоне асир,\nЧу гирдаш гирифтанд дуздон ба тир.\nЧу 10 мардонагй ояд аз раҳзанон,\nЧӣ мардонн лашкар, чи хайли занон.\nШаҳаншаҳ, ки бозоргонро бихаст,\nДари хайр бар шаҳру лашкар бубаст\nКай он ҷо дигар хушмандон раванд.\nЧу овозан расми бад бишнаванд?\nНакӯ боядат ному неки қабул,\nНакӯ дор бозоргону расул.\nБузургон мусофир ба ҷон парваранд,\nКи номи накӯӣ ба олам баранд.\nТабаҳ гардад он мамлакат анқариб,\nK-аз ӯ хотирозурда ояд ғариб.\nҒарибошно бошу сайёҳдӯст,\nКи сайёҳ ҷаллоби номи накуст.\nНакӯ дор зайфу мусофи азиз\nВ-аз осебашон барҳазар бош низ.\nЗи бегона парҳез кардан накӯст,\nКи душман тавон буд дар зии дӯст.\nҒарибе, ки пурфитна бошад сараш,\n Маёзору берун кун аз кишвараш,\nТу гар хашм бар вай нагирӣ равост,\nКи худ хӯи бад душманаш дар қафост.\nВ-агар Порсӣ бошадаш зоду бум,\nБа Санъош мафристу Суқлобу Рум.\nҲам он ҷо амонаш бидеҳ то ба чошт,\nНашояд бало бар дигар кас гумошт.\nКи гӯянд, баргашта бод он замин,\nК-аз у мардум оянд беруи чунин.",
            "url": "",
            "isAudioUrl": false,
            "sources": [
                {
                    "source": ""
                }
            ]
        }
    ]
}